534 r. mvn

mio et Graccho. Sed Gracchi praecipua laus fuit, qui aetate
florens, quum virtute animi et prudentia equales omnes
multum anteiret, et ingenti jam tum fama celebrabatur, et
majorem infuturum de se spem concitabat. Carabin, urbem
sociam Romanorum, viginti millia Celtiberorum oppugna·
bant. Gracchus ad opem sociis ferendam properavit. llla
sollicitudo angebat, quonam modo consilium suum obsessis
significaret, tam arcta obsidione prementibus urbem hosti-
bus, ut vix eo nuncius commeare posse videretur. Arduum

negotium expedivit Cominii audacia. Is equitum turmae prae·
fectus , re prius apud se perpensa, et Graccho quid pararet
admonito, hispanico indutus sago, pabulatoribus bostium
se immiscuit. Cum his-castra ingressus, hinc cursu ad urbem
contendit, nunciatque adventare Tiberium. Oppidani ex ul-
tima desperatione ad alacritatem atque audaciam hoc nuncio
excitati, obfirmatis ad fortiter repugnandum animis, die ter·
tio, adventu Gracchi digressis hostibus, obsidione exempti
sunt. Ipse postea Gracchus, fraude barbarorum appetitus,
periculum viribus arte adjutis ita discussit, ut dolus in au·
otores verteret. Complega erat urbs aliquot ante annis con·
dita, sed valida muris et celeribus incrementis aucta, in quam
multi Hispanorum concurrerant, qui prius egentes agro huc
illuc vagari cogebantur. Ex ea urbe prodeuntes ad viginti
hominum millia, supplicum habitu, ramosque oleae porri·
gentes, in conspectu castrorum tanquam pacem oraturi
constiterunt. Mox, abjectis precantium insignibus, ex im·
proviso aggressi Romanos, pavore ac tumultu omnia com·
pleverunt. Gracchus sapienti consilio castra per simultatio-
nem lugae deseruit : quae illi dum solita barbaris aviditate
diripiunt, seseque praeda praepediunt, reversus subito, et ni·
hil tale metuentes adortus, plurimos cecidit, atque etiam
ipsa urbe potitus est. Sunt, qui rem aliter narrent3 Grac·
chum, quum comperisset hostem inopia laborare, eastra
instructissima omnibus esculentis deseruisse ε quae adeptum
hostem, ct repertis intemperanter repletum gravemque,
reducto exercitu romano, subito oppressum esse. Caeterum,

sive haec diversa est ejusdem rei gestae narratio, sive alia

 

